Group project whit my part; Public Transport

Backend microservices uppgift
Deadline: 3:e mars 17:00

Denna uppgift är en möjlighet för den studerande att redovisa för färdigheter i att utveckla skalbara backend tjänster med spring. Projektet är tänkt att återspegla ett industri case där mindre tjänster används i samspel för att skapa större tjänster.

Bedömningen under kursen sker formativt vilket innebär att uppgiftens betyg är ett komplement till kursbetyget. Om studerande har klarat tidigare uppgifter och uppnår övriga kriterier för godkändnivå (se kursplan) så blir denna uppgift en möjlighet att visa förmåga på en högre nivå.

– Viktigt –
Denna uppgift förväntas planeras och lösas av studerande. Detta innebär inte att studerande själva bär ansvaret för en lyckad planering. Du som studerande förväntas ta del av handledningstimmarna för att diskutera din planering för att lösa uppgiften. Spendera då tiden innan handledning med att bygga upp en plan så att du kan i samråd med handledare diskutera vad du behöver skapa för att lösa uppgiften.

Tanken är inte att handledaren ska berätta för dig vad du behöver för att lösa uppgiften utan du förväntas berätta för handledaren vad som saknas för att lösa och förstå uppgiften.
Form och bedömning
Denna uppgift skiljer sig från tidigare uppgifter i att den är tänkt att utföras av en grupp men där varje gruppmedlem ansvara för sitt egna område (microservice/api). I andra ord kommer det att finnas tre huvud APIs som utvecklas av respektive deltagare men eget ansvar för att välja vilken deltagaren vill skapa. 

Alla lösningar som redovisas i slutprodukten förväntas vara en överenskommelse mellan gruppdeltagare. Med andra ord förväntas det inte att samtliga deltagare kan redovisa övriga deltagares kod, men det förväntas att respektive deltagare kan redovisa och använda övriga deltagares API lösningar för att illustrera en komplett lösning. 


